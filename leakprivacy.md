
# REGULAMIN

## Postanowienia wstępne

Niniejszy Regulamin został sporządzony w oparciu o przepisy powszechnie obowiązującego prawa. Regulamin określa zasady funkcjonowania aplikacji mobilnej Medigent Leak. Regulamin określa również zakres odpowiedzialności Fundacji Medigent jako podmiotu zarządzającego Aplikacją Medigent Leak. Warunkiem korzystania z Aplikacji Medigent Leak jest zapoznanie się z treścią Regulaminu oraz jego zaakceptowanie.

### § 1
### DEFINICJE
1. Aplikacja Medigent Leak - aplikacja mobilna, stanowiąca narzędzie pomocnicze przeznaczone dla lekarzy służące wspomaganiu decyzji klinicznych w codziennej praktyce lekarskiej. Aplikacja dostępna jest pod adresem: http://leak.medigent.org.
2. Regulamin – niniejszy dokument Regulamin Aplikacji Mobilnej Medigent Leak.
3. Usługodawca - Fundacja Medigent z siedzibą w Poznaniu, ul.Grunwaldzka 66/2, 60-311 Poznań, wpisaną do Rejestru Przedsiębiorców Krajowego Rejestru Sądowego, prowadzonym przez Sąd Rejonowy dla Poznania, VIII Wydział Gospodarczy Krajowego Rejestru Sądowego, pod numerem KRS: 0000660862, NIP: 779-245-69-65, REGON: 366451130.
4. Użytkownik - osoba fizyczna będąca lekarzem, identyfikującym się numerem pozwolenia wykonywania zawodu (PWZ), niedziałająca w charakterze konsumenta, tj. uzyskująca dostęp do Aplikacji Medigent Leak w ramach czynności bezpośrednio związanych ze swoją działalnością gospodarczą lub zawodową.
5. Konto – indywidualne konto Użytkownika w Aplikacji Medigent Leak, stworzone na jego rzecz przez Usługodawcę po prawidłowym przeprowadzeniu procesu rejestracji i weryfikacji.
6. Rejestracja – czynność utworzenia Konta, wymagana dla uzyskania przez Użytkownika dostępu do funkcjonalności Aplikacji Medigent Leak, dokonywana na zasadach przewidzianych Regulaminem.
7. Hasło – wskazany przez Użytkownika podczas procesu Rejestracji ciąg znaków, wykorzystywany przez Użytkownika, w celu uzyskania dostępu do Konta.

### § 2
### WARUNKI KORZYSTANIA Z APLIKACJI MEDIGENT LEAK
1. Właścicielem oraz podmiotem zarządzającym Aplikacją Medigent Leak jest Usługodawca. Główną funkcjonalnością Aplikacji Medigent Leak jest wspomaganie Użytkowników w podejmowaniu decyzji klinicznych poprzez kalkulację procentową ryzyka zakażenia ran i ryzyka nieszczelności zespoleń.
2. Jakiekolwiek prawa do Aplikacji Medigent Leak, w tym w szczególności - choć nie wyłącznie - autorskie prawa majątkowe do elementów Aplikacji Medigent Leak przynależą do Usługodawcy. Pobieranie, wykorzystywanie, dalsze rozpowszechnianie, przedrukowywanie, udostępnianie w jakiejkolwiek formie (w tym formie elektronicznej), przetwarzanie w całości lub w części, za wyjątkiem zapoznawania się z informacjami przez Użytkownika do ich użytku osobistego, wymaga pisemnej zgody właścicieli Aplikacji Medigent Leak. Zabronione jest wykorzystywanie przez Użytkowników elementów graficznych oraz ich układu i kompozycji a także oznaczeń będących przedmiotem praw przysługujących Usługodawcy, za wyjątkiem banerów promujących Aplikację Medigent Leak lub za zgodą Usługodawcy.
3. Dla prawidłowego i efektywnego wykorzystywania Aplikacji Medigent Leak, niezbędnym jest korzystanie przez Użytkownika co najmniej z urządzenia opartego o system operacyjny iOS (w wersji min. 7) lub Android (w wersji min. 2.3.3) lub nowszych, przy czym urządzenie to powinno być jednocześnie podłączone do sieci Internet.
4. Całkowicie zabronione jest wykorzystywanie przez Użytkownika w ramach Aplikacji Medigent Leak wirusów, botów bądź innych kodów, plików lub programów, które mogą przerwać, naruszyć lub ograniczyć możliwość korzystania z Aplikacji Medigent Leak. Niedozwolone jest wykorzystywanie przez Użytkownika Aplikacji Medigent Leak lub którejkolwiek z usług świadczonych przez Usługodawcę w sposób niezgodny z powszechnie obowiązującym prawem lub dobrymi obyczajami lub moralnością publiczną lub naruszający czyjekolwiek dobra osobiste. Użytkownik przyjmuje do wiadomości, iż wszelkie działania skutkujące lub mające na celu naruszenie warunków korzystania z Aplikacji Medigent Leak określonych w niniejszym Regulaminie, stanowią naruszenie prawa oraz postanowień niniejszego Regulaminu.
5. Użytkownik nie jest uprawniony do prowadzenia w oparciu o Aplikację Medigent Leak działalności zarobkowej, tj. w szczególności nie jest upoważniony do pobierania od osób i podmiotów trzecich jakichkolwiek opłat w związku z wykorzystywaniem przez siebie Aplikacji Medigent Leak.

### § 3
### DANE REJESTROWANE W APLIKACJI
1. Użytkownik wyraża zgodę na to, że zgodnie z Polityką prywatności, Usługodawca może zbierać, używać, przetwarzać, kompilować, zapisywać i dystrybuować dane wprowadzane przez Użytkowników do Aplikacji Medigent Leak. Dane wprowadzane przez Użytkowników do Aplikacji Medycznej Medigent są zanonimizowane. Dodatkowo Usługodawca będzie przetwarzał dane związane z Użytkownikiem oraz jego Kontem, dla celów obsługiwania Aplikacji Medigent Leak.
2. Korzystając z Aplikacji Medigent Leak Użytkownik zgadza się na transfer wprowadzonych danych na serwer Aplikacji Medigent Leak, zapisywanie i przechowywanie na nim takich informacji.

### § 4
### PŁATNOŚCI
Aplikacja Medigent Leak jest dla Użytkowników darmowa. Użytkownik ma prawo do wykorzystania prezentowanych w niej danych dla celów prowadzenia działalności leczniczej. Wykorzystanie Aplikacji Medigent Leak dla innych celów wymaga zawarcia odrębnej umowy z Usługodawcą.

### § 5
### ODPOWIEDZIALNOŚĆ
1. Usługodawca nie ponosi odpowiedzialności za:
1) wybór danych zawartych i wykorzystywanych w Aplikacji Medigent Leak lub ich przydatność do konkretnych celów;
2) decyzje lub działania jakie Użytkownik podejmie na podstawie danych zarejestrowanych w Aplikacji Medigent Leak;
3) niewłaściwe i nie zawinione przez Usługodawcę działanie mechanizmów Aplikacji Medigent Leak;
4) koszty poniesione przez Użytkownika, wynikające z użytkowania Aplikacji Medigent Leak, w szczególności koszty transmisji danych.
2. Usługodawca nie ponosi odpowiedzialności za zakłócenia prawidłowego funkcjonowania Aplikacji Medigent Leak wywołane siłą wyższą, niedozwoloną ingerencją Użytkowników lub innych podmiotów, awarią sieci telekomunikacyjnych lub awarią infrastruktury technicznej.
3. Usługodawca nie ponosi odpowiedzialności za czasową niemożność korzystania z Aplikacji Medigent Leak lub poszczególnych jej funkcjonalności, spowodowaną dokonywaniem przez Usługodawcę konserwacji, ulepszeń lub zmian technologicznych. O zmianach, które z uwagi na długi okres trwania ich wdrożenia, mogą w sposób istotny wpłynąć na komfort korzystania z Aplikacji Medigent Leak (przerwy techniczne), Użytkownicy zostaną zawczasu powiadomieni w drodze stosownego komunikatu Usługodawcy.
4. Usługodawca nie jest odpowiedzialny za szkody poniesione przez Użytkownika na skutek korzystania z Aplikacji Medigent Leak przy wykorzystaniu urządzenia pozbawionego ochrony antywirusowej, w tym w szczególności za sytuacje przechwycenia Hasła Użytkownika przez osoby lub podmioty trzecie. Użytkownik powinien stosować odpowiednie aplikacje, oprogramowania lub inne środki techniczne, w tym oprogramowania chroniące prywatność, hasła oraz antywirusowe, w celu bezpiecznego korzystania z Aplikacji Medigent Leak.
5. Użytkownik ponosi pełną i wyłączną odpowiedzialność za wszelkie przypadki swojego bezprawnego działania w Aplikacji Medigent Leak – tak w stosunku do Usługodawcy jak i w stosunku do innych Użytkowników Aplikacji Medigent Leak.

### § 6
### PRZEBIEG PROCESU REJESTRACJI
1. Rejestracja w Aplikacji Medigent Leak jest dobrowolna i bezpłatna. Akceptacja Regulaminu nie jest przymusowa, jest jednak niezbędna dla utworzenia Konta oraz dla korzystania przez Użytkownika a Aplikacji Medigent Leak.
2. Warunkiem dla utworzenia Konta jest dokonanie Rejestracji przez Użytkownika.
3. Dla celów przeprowadzenia Rejestracji, Usługodawca udostępnia w ramach Aplikacji Medigent Leak formularz rejestracyjny.
4. Formularz rejestracyjny powinien być wypełniony przez Użytkownika ręcznie i przesłany Usługodawcy za pośrednictwem wyboru odpowiednich pól w formularzu rejestracyjnym. Wypełniając formularz rejestracyjny, Użytkownik definiuje również Hasło, zgodnie ze wskazaniami i wymogami Aplikacji Medigent Leak.
5. Rejestracja oraz każdorazowe zalogowanie się do Aplikacji Medigent Leak oznacza wyrażenie przez Użytkownika akceptacji dla treści Regulaminu w najbardziej aktualnym brzmieniu, każdorazowo dostępnym za pośrednictwem linku w ekranie rejestracji lub logowania do Aplikacji Medigent Leak.
6. Z chwilą przeprowadzenia procesu Rejestracji, dla której warunkiem jest zapoznanie się i zaakceptowanie przez Użytkownika postanowień Regulaminu, zawarta zostaje pomiędzy Usługodawcą a Użytkownikiem umowa o świadczenie usług drogą elektroniczną, obejmująca prowadzenie przez Usługodawcę Konta, gromadzenie danych przez Usługodawcę, uzyskanie przez Użytkownika dostępu do Konta oraz uzyskanie przez Użytkownika dostępu do pełni funkcjonalności Aplikacji Medigent Leak.
7. Nie jest dopuszczalne korzystanie przez Użytkownika z Aplikacji Medigent Leak bez przeprowadzenia procesu Rejestracji oraz bez posiadania Konta.

### § 7
### ZASADY FUNKCJONOWANIA APLIKACJI MEDIGENT LEAK
1. Usługi świadczone przez Usługodawcę świadczone są 24 godziny na dobę, przez 7 dni w tygodniu.
2. W stosunku do dostępności określonej w ust. 1 powyżej wyjątek stanowić mogą awarie, które ograniczają dostęp Użytkowników do Aplikacji Medigent Leak. Usługodawca nie jest w żaden sposób odpowiedzialny względem Użytkowników z tytułu tego rodzaju awarii, niezależnie od czasu ich trwania lub ich zakresu.
3. Usługi świadczone przez Usługodawcę mogą obejmować zwłaszcza tworzenie zanonimizowanych profili przypisanych do Użytkownika, w których gromadzi on dane dot. przebiegu procesu leczenia swoich pacjentów. Tego rodzaju zanonimizowane profile mogą być udostępniane innym Użytkownikom.
4. W dowolnym momencie po dokonaniu Rejestracji, Użytkownik może wysłać do Usługodawcy w dowolnej formie pisemnej (pismo, email) żądanie usunięcia przypisanego do niego Konta. Skierowanie takiego żądania jest równoznaczne z wypowiedzeniem przez Użytkownika umowy o świadczenie usług drogą elektroniczną, zawieranej z chwilą Rejestracji. Po otrzymaniu żądania, Usługodawca bezzwłocznie usuwa Konto przypisane do Użytkownika. W Aplikacji Medigent Leak pozostaną zapisane zanonimizowane informacje wprowadzone przez Użytkownika podczas korzystania z Aplikacji Medigent Leak, zaś Usługodawca ma prawo korzystać z nich, na zasadach określonych w § 3 Regulaminu.
5. Niedozwolone są jakiekolwiek działania Użytkownika, które mogą utrudniać lub uniemożliwiać działanie Aplikacji Medigent Leak lub które mogą narazić na szkodę lub dyskomfort Usługodawcę lub pozostałych Użytkowników Aplikacji Medigent Leak lub jakikolwiek inny podmiot, lub które są niezgodne z powszechnie obowiązującym prawem lub Regulaminem lub porządkiem publicznym. W przypadku powzięcia przez Usługodawcę uzasadnionego podejrzenia, iż Użytkownik dopuszcza się tego rodzaju działań, Usługodawca jest uprawniony do zablokowania takiemu Użytkownikowi dostępu do Aplikacji Medigent Leak, o czym Użytkownik taki zostanie powiadomiony w drodze wiadomości elektronicznej, wysłanej na adres email pozyskany przez Usługodawcę podczas rejestracji. Zablokowanie dostępu Użytkownika do Aplikacji Medigent Leak trwa przez czas rozpatrywania sprawy i może się zakończyć dyskrecjonalną decyzją Usługodawcy o usunięciu Konta Użytkownika oraz zablokowania mu dostępu do Aplikacji Medigent Leak w przyszłości - w sytuacji, w której powzięte podejrzenie okaże się być zgodne z prawdą. W takim przypadku, odpowiednie zastosowania znajdzie ust. 4 zdanie ostatnie powyżej.



### § 8
### REKLAMACJE
1. Użytkownik jest uprawniony w każdym czasie do zgłaszania reklamacji dotyczących nieprawidłowego funkcjonowania Aplikacji Medigent Leak lub nieprawidłowego sposobu świadczenia usług przez Usługodawcę w drodze pisemnej, tj. listownie na adres siedziby Usługodawcy lub drogą email na adres fundacja@medigent.org.
2. Reklamacja powinna zawierać opis problemu oraz dane umożliwiające identyfikację osoby dokonującej zgłoszenia reklamacyjnego, tj. co najmniej imię i nazwisko oraz adres email zgłaszającego. Jeżeli dane zgłaszającego będą w tym zakresie wymagały uzupełnienia, Usługodawca zwróci się do zgłaszającego – o ile będzie to możliwe zważywszy na niekompletność danych – o ich uzupełnienie. Usługodawca może również zwrócić się do zgłaszającego z prośbą o uzupełnienie reklamacji o inne informacje niezbędne dla jej rozpatrzenia, np. dotyczące szczegółowego przebiegu zdarzenia, którego dotyczy reklamacja.
3. Usługodawca rozpatruje reklamację w terminie 30 dni od dnia otrzymania prawidłowo złożonej reklamacji, tj. obejmującej wszystkie dane i informacje niezbędne dla udzielenia odpowiedzi. Odpowiedź na reklamację udzielana jest w ten sam sposób, w jaki została ona zgłoszona do Usługodawcy.

### § 9
### OCHRONA DANYCH OSOBOWYCH
1. Użytkownik podczas Rejestracji w sposób dobrowolny przekazuje Usługodawcy swoje dane osobowe, w zakresie określonym przy Rejestracji. Administratorem tych danych jest Usługodawca. Podczas Rejestracji dane podawane są przez Użytkownika dobrowolnie, tym nie mniej przekazanie ich w zakresie wskazanym podczas Rejestracji jest niezbędne dla jej przeprowadzenia i uzyskania Konta w Aplikacji Medigent Leak.
2. Dane osobowe przetwarzane są na podstawie przepisów powszechnie obowiązującego prawa, w tym na podstawie Ustawy z dnia 29 sierpnia 1997 r. o ochronie danych osobowych, oraz na podstawie zgody Użytkownika. Usługodawca przetwarza dane osobowe w sposób zgodny z przepisami powszechnie obowiązującego prawa i jedynie dla celów świadczenia usług na rzecz Użytkownika oraz celów określonych w Regulaminie oraz celów wskazanych w zgodzie Użytkownika. Usługodawca dokłada wszelkich starań w celu bezpiecznego przechowywania przekazanych mu danych oraz zabezpieczenia ich przed nieuprawnionym dostępem osób lub podmiotów trzecich.
3. Użytkownik w każdym czasie ma prawo do dostępu do swoich danych osobowych oraz do zgłaszania żądania ich poprawienia. Poprawienie danych jest dokonywane bezzwłocznie po otrzymaniu żądania Użytkownika.
4. Użytkownik ma również w każdym czasie prawo do zgłoszenia żądania usunięcia swoich danych osobowych, co może być jednak równoznaczne z jednoczesnym wypowiedzeniem przez Użytkownika umowy o świadczenie usług drogą elektroniczną, w zakresie w jakim żądanie usunięcia danych dotyczy danych, które są niezbędne dla korzystania z Aplikacji Medigent Leak. W takim przypadku usunięcie danych Użytkownika z prowadzonego zbioru będzie równoznaczne z usunięciem Konta Użytkownika. Usunięcie danych odbywa się bezzwłocznie po otrzymaniu żądania Użytkownika.


### § 10
### POSTANOWIENIA KOŃCOWE
1. Zarówno Użytkownikowi jak i Usługodawcy przysługuje prawo do rozwiązania umowy o świadczenie usług drogą elektroniczną w każdym czasie, bez podawania przyczyn. Oświadczenie o wypowiedzeniu umowy może być złożone w formie pisemnej (pismo, email) i jest skuteczne z chwilą jego doręczenia drugiej Stronie. Usługodawca, wraz z momentem otrzymania oświadczenia, bezzwłocznie usunie Konto Użytkownika.
2. Regulamin dostępny jest w ramach Aplikacji Medigent Leak i może zostać utrwalony przez Użytkownika w wybranej przez niego formie.
3. Prawem właściwym dla rozwiązywania sporów wynikających z Regulaminu, korzystania z Aplikacji Medigent Leak lub umowy o świadczenie usług drogą elektroniczną zawieranej pomiędzy Użytkownikiem a Usługodawcą z momentem Rejestracji jest prawo polskie.
4. Usługodawcy przysługuje prawo do wprowadzenia zmian do Regulaminu. Zmiany Regulaminu wchodzą w życie w terminie 7 dni od dnia jego opublikowania w Aplikacji Medigent Leak. Publikacja odbywa się poprzez aktualizację treści, do których odsyła stosowny link dostępny w ekranie rejestracji lub logowania do Aplikacji Medigent Leak. O zmianach Regulaminu, na 7 dni przed ich wejściem w życie, Usługodawca powiadomi Użytkownika za pośrednictwem wiadomości elektronicznej kierowanej na adres podany przez Użytkownika podczas Rejestracji.
5. W przypadku, w którym Użytkownik nie akceptuje nowej treści Regulaminu, obowiązany jest zawiadomić o tym Usługodawcę; tego rodzaju zawiadomienie jednoznaczne jest z wypowiedzeniem umowy o świadczenie usług w rozumieniu ust. 1 powyżej. Do momentu doręczenia wypowiedzenia do Usługodawcy, Użytkownika takiego obowiązuje Regulamin w dotychczasowej treści.
